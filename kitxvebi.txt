1.  რაში მდგომარეობს კვარცული რეზონატორის და სატაქტო გენერატორის დანიშნულება?
ელექტრული ძაბვის გავლენით კვარცის კრისტალში ელექტრული დენი წარმოიქმნება, ხოლო სატაქტო გენერატორი სინუსოიუდური ფორმის სიგნალებს ციფრულ ფორმაში გარდაქმნის.
2.  აღწერეთ პროცესორის მუშაობის 64-თანრიგა რეჟიმი
დამატებულია რამდენიმე ახალი ფუნქცია : 1. 4 გბაიტზე მეტი მოცულობის ძირითადი ოპერატიული მეხსიერების მხარდაჭერა. 2. პროცესორს გააჩნია 8 დამატებითი რეგისტრი SIMD (MMX, SSE, SSE2, SSE3) ნაკადური მონაცემებისთვის.
3.  განსაზღვრეთ მრავალპროცესორული სისტემის არსი. რა პირობებს უნდა აკმაყოფილებდეს კომპიუტერი მრავალპროცესორული სისტემის რეალიზაციისათვის?
მრავალპროცესორული სისტემა გამოიყენება მხოლოდ მაშინ, როდესაც პარალელურად სრულდება რთული ამოცანები. უნდა აკმაყოფილებდეს შემდეგ პირობებს: სისტემურ პლატას უნდა გააჩნდეს რამდენიმე პროცესორის დასაყენებელი ადგილი; მრავალპროცესორულ სისტემას მხარს უნდა უჭერდნენ თავად პროცესორებიც; კომპიუტერში რამდენიმე პროცესორთან მუშაობის მხარდამჭერი ოპერაციული სისტემა უნდა იყოს დაყენებული.
4. რაში მდგომარეობს სუპერსკალარული არქიტექტურის არსი
იგი პროცესორში ორი ან მეტი კონვეიერის არსებობას გულისხმობს. ეს კი იძლევა ერთდროულად რამდენიმე ბრძანების შესრულების შესაძლებლობას. ის მნიშვნელოვნად ზრდის პროცესორის წარმადობას.
5. ჩამოაყალიბეთ MMX ტექნოლოგიის არსი
MMX ტექნოლოგია ვიდეომონაცემების კომპრესია/დეკომპესიას და გრაფიკულ გამოსახულებებზე მანიპულაციებს აჩქარებს.
6. რაში მდგომარეობს Hyper-threading ტექნოლოგიის დანიშნულება?
Hyper-threading ტექნოლოგია პროცესორის გამომთვლელი ბლოკების მუშაობის ეფექტურობის გაზრდისთვის გამოიყენება.
7. რაში მდგომარეობს მიკროოპერაციების сache-ის გამოყენების უპირატესობა ტრადიციული ინსტრუქციების сache-ის ნაცვლად?
Cache მეხსიერების ასეთმა ორგანიზაციამ მნიშვნელოვნად შეამცირა ინსტრუქციების ამორჩევასთან, დეკოდირებასთან და პირობით გადასვლებთან დაკავშირებული დროითი დანახარჯები.
8. ჩამოაყალიბეთ Core i პროცესორების ორდონიანი მოდულური არქიტექტურის არსი.
Core i პროცესორებს ორდონიანი მოდულური არქიტექტურა გააჩნიათ. Core Logic-ის დონეს პროცესორის ოთხი ბირთვი შეადგენს, ხოლო Uncore Logic-ის დონეს - ისეთი კომპონენტები, როგორებიცაა: L3 Cache მეხსიერება, DMI, ან QPI ინტერფეისი, მეხსიერების და PCI express ინტერფეისის კონტროლერები.
9. აღწერეთ Core i არქიტექტურაში რეალიზებული Turbo Boost რეჟიმი.
პროცესორში გათვალისწინებულია სპეციალური ფუნქციონალური ბლოკი, რომელიც თვალყურს ადევნებს პროცესორების ბირთვების დატვირთვის დონეს და პროცესორის ტემპერატურას, პასუხს აგებს ყოველი ბირთვის კვებაზე და მისი სატაქტო სიხშირის რეგულირებაზე.
10. ჩამოაყალიბეთ Core i პროცესორების L3 Cache მეხსიერების თავისებურებები.
L3 cache მეხსიერების მოცულობა, რომელიც კონკრეტულ ბირთვს გამოეყოფა, ბირთვის დატვირთვის მიხედვით იცვლება. L3 cache რეალიზებულია ე.წ. ინკლიუზიური პრინციპით, რაც გულისხმობს, რომ პროგრამამ სასურველი მონაცემები L3 cache-ში თუ ვერ აღმოაჩინა, აღარ ეძებს L1 და L2 Cache მეხსიერებებში და პირდაპირ მიმართავს ძირითად ოპერატიულ მეხსიერებას.
12. ჩამოაყალიბეთ მუდმივი მეხსიერების დანიშნულება და დამახასიათებელი თვისებები.
მუდმივი მეხსიერება კვებისგან დამოუკიდებელი მეხსიერებაა, რომელიც კვების გამორთვის შემდეგაც ინარჩუნებს ინფორმაციას.
13. რაში მდგომარეობს პროგრამა BIOS-ის დანიშნულება? დაასახელეთ BIOS-ის ძირითადი მწარმოებელი ფირმები
BIOS შეიცავს სასტარტო პროგრამებს, რომლებიც აუცილებელია სისტემის საწყისი ფუნქციონირებისათვის. BIOS იტვირთება ავტომატურად, კომპიუტერის ჩართვისთანავე, მუდმივი მეხსიერებიდან ოპერატიულ მეხსიერებაში. პერსონალური კომპიუტერებისთვის BIOS-ის ძირითადი მწარმოებელი კომპანიებია: American Megatrends, Inc. (AMI); Award Software; Phoenix Technologies; Microid Research.
14. ფიზიკურად სად იწერება CMOS Setup და როგორ ხორციელდება მისი კვება კომპიუტერის გამორთულ მდგომარეობაში ყოფნის დროს?
იგი იწერება სისტემური პლატის მიკროსქემების კრებულის მიკროსქემაში South Bridge, რომელიც ე.წ. CMOS მეხსიერებას შეიცავს. მისი კვება კომპიუტერის გამორთულ მდგომარეობაში ხორციელდება 3-ვოლტიანი ბატარეის საშუალებით.
15. ჩამოთვალეთ BIOS-ის ქვეპროგრამები. ჩამოაყალიბეთ თითოეული მათგანის დანიშნულება.
POST - კომპიუტერის ძირითადი კომპონენტების ტესტირების პროგრამა. ეს პროცედურა გაიშვება ავტომატურად, კომპიუტერის ჩართვის შემდეგ.
BIOS SETUP - ადმინისტრატორს შეუძლია მოწყობილობების პარამეტრების შეცვლა. ეს პროცედურა ადმინისტრატორის მიერ, მხოლოდ სისტემური პლატის BIOS-ისთვის ინდივიდუალური კლავიშების დაჭერით გააქტიურდება.
დაბალი დონის აპარატურული დრაივერები;
ოპერატიული სისტემის ჩამტვირთავი - ქვეპროგრამა, რომელიც BIOS SETUP-ში განსაზღვრული პრიორიტეტების მიხედვით ეძებს ჩამტვირთავ სექტორებს დამგროვებლებში.
16. აღწერეთ ოპერატიულ მეხსიერებაში BIOS-ის ჩატვირთვის პროცესი. რა თანმიმდევრობით სრულდება BIOS-ის ქვეპროგრამები?
BIOS იტვირთება ავტომატურად, კომპიუტერის ჩართვისთანავე, მუდმივი მეხსიერებიდან ოპერატიულ მეხსიერებაში. პროცესორის მიერ თანმიმდევრობით სრულდება BIOS-ის შემდეგი ქვეპროგრამები: POST; BIOS SETUP, დაბალი დონის აპარატურული დრაივერები; ოპერატიული სისტემის ჩამტვირთავი.
17. რა შედეგების მიღებაა შესაძლებელი POST პროცედურის შესრულებისას?
POST პროცედურის შესრულებისას რამდენიმე სხვადასხვა შედეგის მიღებაა შესაძლებელი: 1. აპარატურა წესრიგშია. შეცდომა არ არის აღმოჩენილი - ამ შემთხვევაში ავტომატურად შესრულდება BIOS-ის შემდგომი პროცედურები; 2. აღმოჩენილია არაფატალური შეცდომა - ამ შემთხვევაში ეკრანზე გამოჩნდება შეტყობინება შეცდომის შესახებ და მუშაობის გაგრძელების შემოთავაზება. 3. აღმოჩენილია ფატალური შეცდომა - ამ შემთვევაშიც ეკრანზე გამოჩნდება შეტყობინება შეცდომის შესახებ, თუმცა არ არის შემოთავაზება მუშაობის გაგრძელების შესაძლებლობის შესახებ. 4. ეკრანი შავია - თუ გამოვრიცხავთ კვების ბლოკის ან მონიტორის დაზიანებას, ადგილი აქვს ე.წ. „დიდი ოთხეულის“ შეცდომას. შეიძლება საჭირო გახდეს სისტემური პლატის, პროცესორის, ოპერატიული მეხსიერების, ან ვიდეოპლატის შეცვლა.
18. ჩამოაყალიბეთ დაბალი და მაღალი დონის დრაივერების არსი, მოახდინეთ მათი შედარებითი ანალიზი.
BIOS-ის დრაივერებს დაბალი დონის დრაივერებსაც უწოდებენ, რადგან ისინი შესაბამისი მოწყობილობების მხოლოდ მინიმალურ რეჟიმში მუშაობას უზრუნველყოფენ. ოპერატიული სისტემის ჩატვირთვის შემდეგ დაბალი დონის დრაივერები წყვეტენ მუშაობას და იტვირთება იმავე და სხვა მოწყობილობების მაღალი დონის დრაივერები.
19. ჩამოთვალეთ, რა სიახლეებია რეალიზებული UEFI BIOS-ში კლასიკურ BIOS-თან შედარებით?
UEFI BIOS-ში კლასიკურ BIOS-თან შედარებით შემდეგი სიახლეებია რეალიზებული: რეალიზებულია 2 ტერაბაიტზე მეტი მოცულობის დამგროვებლების მხარდაჭერა; შესაძლებელია დამგროვებლის 128-მდე ლოგიკურ განყოფილებად დაყოფა; არსებობს უსაფრთხოების სისტემა, რომელიც BIOS-ის მიკროსქემას იცავს ვირუსებისგან; კომპიუტერის კომპონენტების მდგომარეობის თვალსაჩინო კონტროლის შესაძლებლობა; გრაფიკული ინტერფეისი; ინგლისურის გარდა სხვა ენების მხარდაჭერა; თუ ოპერაციულ სისტემას მოწყობილობის შესაბამისი დრაივერი არ გააჩნია, ოპერაციულ სისტემაში შესაძლებელია UEFI დრაივერის გამოყენება; უფრო სწრაფად იტვირთება ოპერატიული სისტემა.
20. ჩამოთვალეთ მუდმივი მეხსიერების მიკროსქემების ტიპები და მოახდინეთ მათი შედარებით ანალიზი.
ROM (Read only Memory) - მიკროსქემების დაპროგრამება ხდება დამზადების დროს. BIOS-ის შეცვლისთვის თავად მიკროსქემა უნდა შეიცვალოს.
PROM (Programmable Read only Memory) - მიკროსქემების დაპროგრამება ხდება დამზადების შემდეგ, ერთჯერადად, სპეციალური მოწყობილობის -  პროგრამატორის საშუალებით.
EPROM (Erasable Programmable Read only Memory) - წაშლადი და მრავალჯერადი ჩაწერის შესაძლებლობის მქონე მიკროსქემები, რომელთა დაპროგრამება შესაძლებელი იყო მრავალჯერ. ჩაწერილი ინფორმაციის წაშლა მიკროსქემის კორპუსში არსებულ ფანჯარაზე ულტრაიისფერი სხივების მიმართვით ხორციელდება. თუ მიკროსქემას ფანჯარა არ გააჩნია, წაშლა რენტგენის სხივებით სრულდება. წაშლის ოპერაციის დასრულების შემდეგ ფანჯარა აუცილებლად უნდა დაიფაროს.
EEPROM (Electrically Erasable Programmable Read only Memory) - იგი თანამედროვე მუდმივი მეხსიერების სტანდარტია, რომელიც Flash მეხსიერებას წარმოადგენს. BIOS-ის როგორც წაშლა, ასევე ახალი ვერსიის ჩაწერა შესაძლებელია პროგრამულად და ამისთვის არ არის საჭირო კომპიუტერის კორპუსის გახსნა და მიკროსქემის ამოღება.
21. როგორი თანმიმდევრობით იტვირთება პროგრამები ოპერატიულ მეხსიერებაში?
პროგრამა POST; დაბალი დონის დრაივერები; ოპერატიული სისტემა ვინჩესტერიდან; ოპერატიული სისტემა მაღალი დონის დრაივერებით; პროგრამები, რომლებსაც მომხმარებელი გამოიძახებს; პროგრამებში მუშაობისას მიღებული შედეგები.
22. აღწერეთ ოპერატიული მეხსიერების სტრუქტურა.
ოპერატიული მეხსიერების მიკროსქემა მატრიცებისგან შედგება. თითოეულ მატრიცას შეტანა/გამოტანის ერთი ხაზი გააჩნია, რომლის საშუალებითაც შესაძლებელია მონაცემის 1 ბიტის წაკითხვა.
23. აღწერეთ რეგისტრული მეხსიერება.
რეგისტრული მეხსიერება ზემაღალი სიჩქარის მეხსიერებაა. იგი პროცესორის განუყოფელ ნაწილს წარმოადგენს და ორობითი რიცხვების დროებით შენახვას ემსახურება.
24. ოპერატიული მეხსიერების რომელი ძირითადი ტექნოლოგიური ტიპებია თქვენთვის ცნობილი? დაახასიათეთ ისინი.
დინამიური მეხსიერება (DRAM) - მისი უჯრედები მცირე ზომის კონდენსატორებს წარმოადგენენ. ბიტები კონდენსატორებში მუხტების არსებობით და არარსებობით კოდირდება. კონდენსატორებს ახასიათებს მუხტის „გაჟონვა“, ამიტომ აუცილებელია უჯრედების პერიოდული რეგენერაცია.
სტატიკური მეხსიერება (SRAM) - მასში ყოველი ბიტის შესანახად ექვსი ტრანზისტორისგან შემდგარი კლასტერი გამოიყენება.
25. მოახდინეთ ოპერატიული მეხსიერების ძირითადი ტექნოლოგიური ტიპების შედარებითი ანალიზი.
დინამიური მეხსიერების უპირატესობა უჯრედების მჭიდრო განლაგებაა. მას აქვს დაბალი ღირებულება და მაღალი ინტეგრაციის ხარისხი, ხოლო შედარებით დაბალი სწრაფქმედება, ვიდრე სტატიკურ მეხსიერებას. სტატიკური მეხსიერება უჯრედების რეგენერაციას არ საჭიროებს.
26. ჩამოაყალიბეთ DDR ტექნოლოგიის არსი.
აღნიშნულ ტექნოლოგიაში გაზრდილია ოპერატიული მეხსიერების გამტარუნარიანობა, შემცირებულია ენერგომოხმარება, ასევე გაზრდილი ტევადობის ოპერატიული მეხსიერების მიკროსქემების გამო გაზრდილია მიკროსქემების ინტეგრაციის ხარისხი.
27. აღწერეთ ოპერატიული მეხსიერების DDR მოდულები.
პოპულარული DDR მოდულები 200 მჰც სატაქტო სიხშირეზე მუშაობენ. მათ გააჩნიათ 184 კონტაქტი და გასაღები. არსებობს 2.5 და 1.8 ვ ძაბვებზე მომუშავე DDR მოდულები. მათთვის გასაღებები განსხვავებულადაა დაძრული, რათა მოდულის განსხვავებული სტანდარტის სლოტში დაყენება ვერ მოხერხდეს.
28. ჩამოაყალიბეთ DDR2 ტექნოლოგიის არსი.
DDR2 ტექნოლოგიის მიხედვით, მეხსიერების მიკროსქემების მონაცემთა შიგა სალტის სიხშირე ორჯერაა შემცირებული მეხსიერების მიკროსქემების მონაცემთა გარე სალტის რეალურ სატაქტო სიხშირესთან შედარებით. ამან განაპირობა ენერგომოხმარების მნიშვნელოვანი შემცირება და მეტი გამტარუნარიანობის მიღება.
29. აღწერეთ ოპერატიული მეხსიერების DDR2 მოდულები.
DDR2 SDRAM წარმოადგენს DDR SDRAM სტანდარტის გაზრდილი სწრაფქმედების მქონე ვერსიას. DR2 SDRAM მოდული 240-კონტაქტიანია. მას ცენტრის მიმართ არასიმეტრიულად ჩაჭრილი გასაღები გააჩნია, ამიტომ DDR2 SDRAM მოდულის სხვა სტანდარტის სლოტში ან მისსავე სლოტში უკუღმა დაყენება შეუძლებელია.
30. ჩამოაყალიბეთ მეხსიერების ტაიმინგის არსი.
ოპერატიული მეხსიერების წარმადობის შეფასებისთვის შემოტანილია მეხსიერების ტაიმინგების სქემა. ტაიმინგი ოთხი რიცხვის კრებულით მოიცემა, რომლებიც მეხსიერების მიკროსქემების მუშაობის პროცესში წარმოქმნილ დაყოვნებებს აღწერენ.
31. ჩამოაყალიბეთ DDR3 ტექნოლოგიის არსი.
DDR3 იგივე DDR-ია, ანუ მონაცემთა გადაცემა სინქროსიგნალის ორივე ნახევარპერიოდში მეხსიერების სალტის სიხშირის გაორმაგებულ „ეფექტურ“ სიხშირეზე ხორციელდება, თუმცა DDR2-თან შედარებით წარმადობა ორჯერაა გაზრდილი.
32. აღწერეთ ოპერატიული მეხსიერების DDR3 SDRAM მოდულები.
DDR3 მეხსიერების მიკროსქემების წარმოება დაფუძნებულია 90 ნმ-იან პროცესზე. სტანდარტული სამუშაო ძაბვა 1,5 ვ-ია, რაც თავისთავად განაპირობებს სიმძლავრის დაახლოებით 30%-ით შემცირებას 1,8 ვ-ზე მომუშავე DDR2 მეხსიერების მიკროსქემებთან შედარებით. თანაბარი გამტარუნარიანობის შემთხვევაში DDR3 სტანდარტის მეხსიერების მიკროსქემები დაახლოებით 40 %-ით უფრო ენერგოეკონომიურია. იგი იწარმოება 240-კონტაქტიანი პლატის სახით.
•	33. აღწერეთ ოპერატიული მეხსიერების DDR3 SDRAM მოდულების კონსტრუქციული უპირატესობები DDR2 SDRAM მოდულებთან შედარებით.
DDR3 SDRAM მოდულებს გააჩნიათ კვების და დამიწების კონტაქტების მეტი რაოდენობა, რაც თითოეულ კონტაქტზე ნაკლებ დენს და მოდულების ნაკლებ გადახურებას განაპირობებს, ასევე კვების და სასიგნალო კონტაქტების გაუმჯობესებული განაწილება, რაც ელექტრული სიგნალების ხარისხს აუმჯობესებს.
34. ჩამოაყალიბეთ DDR4 ტექნოლოგიის არსი.
DDR4 ტექნოლოგიაში გვხვდება შემდეგი გაუმჯობესება: გაზრდილი გამტარუნარიანობა; სამუშაო ძაბვის შემცირება; გაზრდილი საიმედოობა; ენერგოეკონომიურობა; გაზრდილი მოცულობა; განახლებული ინტერფეისი.
35. ჩამოაყალიბეთ DDR4 სტანდარტით გათვალისწინებული შეცდომების აღმოჩენის და კორექციის მეთოდები.
DDR4 სტანდარტით გათვალისწინებულია შეცდომების აღმოჩენის და კორექციის გარკვეული მექანიზმები, კერძოდ, მისამართებისა და ბრძანებებისთვის გამოიყენება ლუწობაზე კონტროლი, ხოლო მეხსიერებაში ჩასაწერი მონაცემებისთვის CRC კოდები.
36. შეადარეთ ერთმანეთს DDR3 სტანდარტის Multi-Drop Bus და DDR4 სტანდარტის Point-to-Point Bus ინტერფეისები.
Multi-Drop Bus არის ორარხიანი ინტერფეისი. იგი გამოიყენება მეხსიერებასა და მეხსიერების კონტროლერს შორის კავშირისთვის. DDR4 სტანდარტში უფრო ეფექტური სქემა გამოიყენება - ერთი მოდული - ერთი არხი. სალტის ახალ ტიპს Point-to-Point Bus ეწოდება.
37. შეადარეთ ერთმანეთს DDR4 და DDR3 სტანდარტები სამუშაო ძაბვის კუთხით.
DDR3-ში გამოყენებული 1,5 ვ-ის ნაცვლად DDR4 მოდულები 1,2 ვ საბაზისო ძაბვაზე მუშაობენ, რაც ენერგოხმარების 40%-ით შემცირებას განაპირობებს. DDR4 მეხსიერების მოდულების სიხშირის ზრდასთან ერთად, ბუნებრივია, სამუშაო ძაბვაც იზრდება.
38. შეადარეთ ერთმანეთს DDR4 და DDR3 სტანდარტები მეხსიერების მაქსიმალური მოცულობის კუთხით.
DDR4 სტანდარტის მიხედვით გაზრდილია სისტემურ პლატაზე დასაყენებელი მეხსიერების მაქსიმალური მოცულობაც. თუ DDR3 მეხსიერების მაქსიმალური მოცულობა 128 გბ-ს შეადგენს, DDR4-ისთვის ეს რიცხვი 4-ჯერ მეტია და 512 გბ-ს აღწევს.
39. რა განაპირობებს DDR4 მეხსიერების ენერგოეკონომიურობას DDR3 მეხსიერებასთან შედარებით?
DDR4 მხარს უჭერს ახალ ენერგოდამზოგავ ტექნოლოგიებს. DDR3 მოდული მხოლოდ ერთ საბაზისო ძაბვას იყენებს, რომელიც ძაბვის შიგა გარდამქმნელების საშუალებით უნდა გაიზარდოს ზოგიერთი ტიპის ოპერაციის შესასრულებლად. ამ დროს დამატებითი სითბო გენერირდება და მცირდება მეხსიერების სისტემის ეფექტურობა. DDR4 სპეციფიკაციით ამავე მიზნისთვის კვების გარე გარდამქმნელის გამოყენებაა გათვალისწინებული. გარდა ამისა, DDR4 სტანდარტი გაუმჯობესებულ ინტერფეისს იყენებს, რომელიც წინამორბედი ტექნოლოგიისგან განსხვავებით გამორიცხავს დენის გაჟონვას მეხსიერების უჯრედების მმართველი სქემიდან.
40. შეადარეთ ერთმანეთს DDR4 და DDR3 მეხსიერების მოდულები კონსტრუქციული კუთხით.
DDR4 და DDR3 მეხსიერების მოდულების ზომები თითქმის იდენტურია. განსხვავებულია კონტაქტების რაოდენობა და გასაღების ადგილმდებარეობა, გარდა ამისა DDR4 მოდულები უფრო სქელია, მათ გააჩნიათ მომრგვალებული კუთხეები, რაც ამარტივებს სისტემურ პლატაზე მათ დაყენებას.
41. ჩამოაყალიბეთ DDR5 ტექნოლოგიის არსი.
DDR5 უზრუნველყოფს DDR4-თან შედარებით გაორმაგებულ გამტარუნარიანობას, რაც არხების რაოდენობის 32-მდე გაზრდით მიიღწევა.
42. რა განაპირობებს DDR5 მეხსიერების ენერგოეკონომიურობას DDR4 მეხსიერებასთან შედარებით?
DDR5 მეხსიერების მიკროსქემების სიხშირე ორჯერ ნაკლებია DDR4 მიკროსქემებთან შედარებით. გარდა ამისა უფრო დაბალია საბაზისო ძაბვა - 1.1 ვ, ნაცვლად DDR4-ში გამოყენებული 1,2 ვ ძაბვისა.
31. რა მინიმალური სიხშირე უნდა გააჩნდეს DDR2 სტანდარტის მეხსიერების უჯრედებს 800 მჰც სიხშირის სისტემური პლატის მარდაჭერისთვის?
800/4 = 200 მჰც
32. რა მინიმალური სიხშირე უნდა გააჩნდეს DDR3 სტანდარტის მეხსიერების უჯრედებს 1066 მჰც სიხშირის სისტემური პლატის მარდაჭერისთვის?
1066/8 = 133 მჰც
33. რა მინიმალური სიხშირე უნდა გააჩნდეს DDR4 სტანდარტის მეხსიერების უჯრედებს 3200 მჰც სიხშირის სისტემური პლატის მარდაჭერისთვის?
3200/16 = 200 მჰც
34. აღწერეთ მონაცემთა მიმდევრობითი და პარალელური გადაცემის პრინციპები. მოახდინეთ მათი შედარებითი ანალიზი.
მიმდევრობით სალტეში მონაცემთა გადაცემას მხოლოდ ერთი ხაზი (გამტარი) ემსახურება, რომლის საშუალებითაც ბიტები თანმიმდევრობით გადაიცემა. პარალელური სალტე მონაცემების გადასაცემად ერთდროულად m ხაზს იყენებს. M სიდიდე სალტის თანრიგიანობას („სიგანეს“) განსაზღვრავს. პარალელური სალტეების თანრიგიანობა, როგორც წესი, 8-ის ჯერადია (ერთიბაიტი) და შეიძლება 8, 16, 32, 64 და ა.შ. ბიტს შეადგენდეს.
პარალელურ ინტერფეისებს გადაცემული სიგნალების ფაზური ძვრა ახასიათებს, ამ დროს სიგნალები სხვადასხვა გამტარებში განსხვავებული სიჩქარით ვრცელდება და მიმღებ მოწყობილობას არაერთდროულად მიეწოდება; მიმდევრობითი ინტერფეისი მცირე რაოდენობის გამტარებს იყენებს. ამიტომ შეფერხებები, რომლებიც მონაცემების გადაცემისას წარმოიქმნება, ბევრად ნაკლებია პარალელურ ინტერფეისთან შედარებით; მიმდევრობითი ინტერფეისის კაბელი ბევრად იაფია პარალელური ინტერფეისის კაბელთან შედარებით, რადგან რამდენიმე გამტარისგან შედგება; შეფერხებების დასაძლევად პარალელურ ინტერფეისებში მიმდევრობით ინტერფეისებთან შედარებით უფრო მაღალი ძაბვის სიგნალები გამოიყენება; პარალელურ ინტერფეისებში გამოყენებული მაღალი ძაბვის სიგნალების მიღება თანამედროვე მიკროსქემების გამოსასვლელებზე პრობლემატურია; მიმდევრობით ინტერფეისებში შესაძლებელია თანამედროვე ტრანზისტორებისთვის მიღწევადი გეგაჰერცობით სიხშირის მიღება, რაც გამორიცხულია პარალელური ინტერფეისების შემთხვევაში.
35. ჩამოაყალიბეთ თანამედროვე ტენდენციები ინტერფეისების განვითარების სფეროში.
თანამედროვე სისტემებში ინფორმაციის გადასაცემად უგამტარო კავშირიც გამოიყენება, რომელიც რეალიზებულია Wi-fi, Bluetooth და სხვა რადიოსიხშირული სტანდარტების საფუძველზე.
36. აღწერეთ მონაცემების ერთგამტარიანი გადაცემის პრინციპი.
ყოველი სიგნალი ორი გამტარით ვრცელდება, რომლებიც შეფერხებების შესამცირებლად, როგორც წესი, გადაგრეხილია. ერთ გამტარს რეალური ძაბვა მიეწოდება, ხოლო მეორე გამტარი დამიწებულია.
37. აღწერეთ მონაცემების დიფერენციალური გადაცემის პრინციპი.
დიფერენციალურ სალტეში თითოეული სიგნალისთვის კავშირის ორგამტარიანი ხაზი გამოიყენება. პირველი გამტარით პირდაპირი სიგნალი გადაიცემა, ხოლო მეორე გამტარით - სიგნალის ინვერსიული მნიშვნელობა (საპირისპირო ძაბვა).
38. მოახდინეთ ერთგამტარიანი და დიფერენციალური სალტეების შედარებითი ანალიზი.
ერთგამტარიანი - შედარებით იაფი, ახასიათებს შეფერხება, შედგება ორი გამტარისგან: ერთი დამიწება, მეორე სიგნალი.
დიფერენციალური - ერთი სიგნალი, მეორე ინვერსიული (ანუ ერთი +2.5, მეორე -2.5). ელექტრომაგნიტური შეფერხების შემთხვევაში ერთმანეთს აბალანსებენ.
39. აღწერეთ PCI სალტის სტანდარტები. მოახდინეთ მათი შედარებითი ანალიზი.
PCI პარალელური ინტერფეისია. არსებობს სალტის +5ვ და +3,3ვ ვერსიები. სხვადასხვა ძაბვებზე მომუშავე პლატები გასაღებების ადგილმდებარეობით განსხვავდება, რაც სლოტში მათი არასწორად დაყენების შესაძლებლობას გამორიცხავს. ამჟამად PCI სალტის მხოლოდ +3,3 ვოლტიანი ვერსია გამოიყენება. გარდა ამისა, არსებობს PCI სალტის 32-ბიტიანი და 64-ბიტიანი ვერსიები.
40. გამოთვალეთ შემდეგი მახასიათებლების მქონე AGP სალტის გამტარუნარიანობა: სამუშაო სიხშირე - 66 მჰც, თანრიგიანობა - 32 ბიტი, ციკლში გადაცემული მონაცემების რაოდენობა - 4.
(66  X 32 X 4) / 8 = 1056 მბაიტი/წმ
41. გამოთვალეთ შემდეგი მახასიათებლების მქონე AGP სალტის გამტარუნარიანობა: სამუშაო სიხშირე - 66 მჰც, თანრიგიანობა - 32 ბიტი, ციკლში გადაცემული მონაცემების რაოდენობა - 8.
(66  X 32 X 8) / 8 = 2112 მბაიტი/წმ
42. რამ განაპირობა პარალელური PCI არქიტექტურის თანდათანობითი შეცვლა PCI Express არქიტექტურით?
PCI Express თანამედროვე უნივერსალური ინტერფეისების დე-ფაქტო სტანდარტია. იგი მიმდევრობითი ინტერფეისია, რაც კიდევ ერთხელ ადასტურებს პერსონალური კომპიუტერის ინტერფეისების პარალელურიდან მიმდევრობით არქიტექტურაზე გადასვლის ტენდენციას. PCI Express ინტერფეისი თანდათანობით მთლიანად ჩაანაცვლებს პარალელურ PCI ინტერფეისს. PCI Express სალტეზე მონაცემების გადაცემა ხდება დუპლექსურ რეჟიმში. ამ დროს მონაცემები ერთდროულად მიიღება და გაიცემა თითო ხაზის საშუალებით, რომლებსაც ტრასებს ან ზოლებს უწოდებენ.
43. ჩამოაყალიბეთ PCI Express სალტის დამახასიათებელი თვისებები.
არსებულ PCI სალტესთან და სხვადასხვა მოწყობილობების პროგრამულ დრაივერებთან სრული შეთავსებადობა; სინქრონიზაციის „ჩაშენებული“ სისტემა, რაც სალტის სიხშირის სწრაფი შეცვლის შესაძლებლობას იძლევა; მოლოდინის მცირე დრო; ადაპტერების „ცხელი“ კომუტაციის და „ცხელი“ შეცვლის საშუალება (კომპიუტერის გამორთვის გარეშე); კვების რეჟიმის მართვის შესაძლებლობა.
44. ჩამოაყალიბეთ განსხვავებები PCI და PCI Express სალტეებს შორის.
PCI Express სალტეზე მონაცემების გადაცემა ხდება დუპლექსურ რეჟიმში. ამ დროს მონაცემები ერთდროულად მიიღება და გაიცემა თითო ხაზის საშუალებით, რომლებსაც ტრასებს ან ზოლებს უწოდებენ. ამასთან ერთად, PCI Express სალტე შეიძლება ერთ ან რამდენიმე ტრასას შეიცავდეს. მაგალითად, მაღალი გამტარუნარიანობის მქონე 16-ზოლიანი სალტე ერთდროულად ორივე მიმართულებით მონაცემთა 16 ბიტის გადაცემის საშუალებას იძლევა. ენერგოდაზოგვის მიხედვით, ექსპრესი უფრო ნაკლებ ენერგიას მოიხმარს.
45. ჩამოაყალიბეთ შეთავსებადობის პრინციპი სხვადასხვა სტანდარტის PCI Express სალტეებსა და პლატა-ადაპტერებს შორის.
ნებისმიერი PCI Express მოწყობილობა ნებისმიერ სლოტში იმუშავებს, თუ სლოტს გააჩნია იგივე ან მეტი რაოდენობის ტრასა.

46. აღწერეთ PCI Express სალტეში გამოყენებული კოდირების მეთოდები.
PCI Express 1.0 სტანდარტით გათვალისწინებულია 8b/10b (b - ბიტი) კოდირება. b/10b კოდირების მეთოდი სიგნალების ავტოსინქრონიზაციას განაპირობებს (გამოირიცხება 1-ების, ან 0-ების გრძელი ჯაჭვი) და სალტეზე მონაცემების მაღალი სიხშირით გადაცემის საშუალებას იძლევა. PCI Express 3.0-ით გათვალისწინებულია 128/130b კოდირების გამოყენებით. ამ დროს სალტეზე გადასაცემი 128 ბიტი 130 ბიტით კოდირდება. რაც შეეხება PCI Express 6.0-ს და PCI Express 7.0-ს, გამოიყენება 242/256b კოდირება.
47. აღწერეთ PCI Express 1.0 სალტე.
PCI Express 1.0 სტანდარტის მიხედვით, კავშირის ერთი ტრასა იყენებს ორ დიფერენციალურ წყვილს მონაცემების ერთდროული გადაცემისთვის და მიღებისთვის. PCI Express 1.0 სტანდარტით გათვალისწინებულია 8b/10b (b - ბიტი) კოდირება. ამ დროს სალტეზე ნებისმიერი ბაიტი (8 ბიტი) გარდაიქმნება 10-ბიტიან თანმიმდევრობად, რომელშიც 1-ების და 0-ების რაოდენობა დაბალანსებულია.
48. აღწერეთ PCI Express 2.0 სალტე.
PCI Express 2.0 სისტემა ავტომატურად განსაზღვრავს შეერთების „სიგანეს“ (1-დან 16 ტრასამდე) და სიჩქარეს. PCI Express 2.0 სალტის ენერგომოხმარება პროგრამულად იმართება - ტრასების ჩართვა-ამორთვით და სამუშაო სიხშირის ცვლით. PCI Express 2.0 სალტე მწარმოებლებს მეტ მოქნილობას ანიჭებს გამტარუნარიანობა/ენერგოეკონომიურობის ოპტიმიზაციის კუთხით.
49. შეადარეთ PCI Express 1.0 და PCI Express 2.0 სალტეები.
PCI Express 2.0 სტანდარტი PCI Express 1.0-თან შედარებით გაორმაგებული სიხშირით გამოირჩევა. გარდა ამისა, PCI Express 2.0 სალტე მწარმოებლებს მეტ მოქნილობას ანიჭებს გამტარუნარიანობა/ენერგოეკონომიურობის ოპტიმიზაციის კუთხით. აღსანიშნავია, რომ PCI Express 2.0 სალტე მხარს უჭერს PCI Express 1.0 სალტის სიჩქარეებს. შესაძლებელია სიხშირის 5,0 გჰც-დან 2,5 გჰც-მდე შემცირება, რაც ენერგიის ეკონომიის საშუალებას იძლევა.
50. აღწერეთ PCI Express 3.0 სალტე.
PCI Express 3.0 სტანდარტის ინტერფეისის სიჩქარე PCI Express 2.0-ის სიჩქარესთან შედარებით თითქმის 2-ჯერაა გაზრდილი. ეს მიიღწევა 8b/10b-ს ნაცვლად უფრო „აგრესიული“ – 128/130b კოდირების გამოყენებით. ამ დროს სალტეზე გადასაცემი 128 ბიტი 130 ბიტით კოდირდება.
51. შეადარეთ PCI Express 2.0 და PCI Express 3.0 სალტეები.
PCI Express 3.0-ში თითქმის ორჯერაა გაზრდილი ინტერფეისის სიჩქარე. ეს მიიღწევა 128/130b კოდირების გამოყენებით. PCI Express 3.0 სლოტებში შესაძლებელია PCI Express 2.0 პლატა-ადაპტერების მოთავსება, ხოლო PCI Express 2.0 სლოტებში - PCI Express 3.0 პლატა-ადაპტერების მოთავსება. ბუნებრივია, სისტემა ამ დროს PCI Express 2.0 სიჩქარეზე მუშაობს.
52. აღწერეთ PCI Express 4.0 და PCI Express 5.0 სალტეები.
PCI Express 4.0 ინტერფეისის სიჩქარეა 16 გტ/წმ (ორჯერ მეტი PCI Express 3.0 სტანდართან შედარებით), ხოლო PCI Express 5.0-ის - 32 გტ/წმ. მათში გამოიყენება „აგრესიული“ – 128/130b კოდირება.
53. გამოთვალეთ შემდეგი მახასიათებლების მქონე PCI Express სალტის გამტარუნარიანობა: სამუშაო სიხშირე - 2500 მჰც, ტრასების რაოდენობა - 8, ციკლში გადაცემული მონაცემების რაოდენობა - 0,8.
2500 X 8 X 0.8 = 16000 მბიტი/წმ = 2000 მბაიტი/წმ
54. გამოთვალეთ შემდეგი მახასიათებლების მქონე PCI Express სალტის გამტარუნარიანობა: სამუშაო სიხშირე - 5000 მჰც, ტრასების რაოდენობა - 16, ციკლში გადაცემული მონაცემების რაოდენობა - 0,8
5000 X 16 X 0.8 = 64000 მბიტი/წმ = 8000 მბაიტი/წმ
55. ჩამოაყალიბეთ ATA კონტროლერის დანიშნულება. როგორაა ის კონსტრუქციულად რეალიზებული?
ATA კონტროლერი 16-თანრიგა პარალელური ინტერფეისია, რომლის საშუალებით პერსონალური კომპიუტერის სისტემური პლატა ვინჩესტერის ან CD/DVD დისკური მოწყობილობის კონტროლერს უკავშირდება. ATA სალტესთან შეიძლება შეერთდეს ორი დამგროვებელი. მათ შორის ერთი უნდა იყოს წამყვანი, ხოლო მეორე – დაქვემდებარებული. მოწყობილობის სტატუსის განსაზღვრა ხდება წინასწარ დაყენებული სპეციალური საკონფიგურაციო შესაკრავების (ჯამპერების) საშუალებით. ჰოსტ-ადაპტერი და დისკური მოწყობილობები სპეციალური 80-გამტარიანი კაბელი-შლეიფის საშუალებით ერთდება.
56. განმარტეთ ATA ინტერფეისის სპეციფიკაციით განსაზღვრული ობიექტები.
ჰოსტი - სისტემურ პლატაზე განთავსებული ATA-კონტროლერი.
წამყვანი მოწყობილობა (Master) – დისკური მოწყობილობა. ATA სპეციფიკაციის მიხედვით მოწყობილობა 0 (Device 0) ეწოდება.
დაქვემდებარებული მოწყობილობა (Slave) - დისკური მოწყობილობა. ATA სპეციფიკაციის მიხედვით მოწყობილობა 1 (Device 1) ეწოდება.
57. ჩამოაყალიბეთ ATA ინტერფეისით მონაცემთა გადაცემის სტანდარტის განმსაზღვრელი ელემენტები.
ჰოსტი; Master (Device 0); Slave (Device 1); კაბელი
58. რა უპირატესობები გააჩნია SATA ინტერფეისს ATA ინტერფეისთან შედარებით?
SATA ინტერფეისის კაბელში გამტარების ნაკლები რაოდენობა გამოიყენება, რაც ამარტივებს კაბელების დამზადების ტექნოლოგიას, ამცირებს მათ ღირებულებას და აუმჯობესებს კომპიუტერის ვენტილაციას, ასევე უნდა აღინიშნოს, რომ თანამედროვე SSD დამგროვებლები პარალელურ ATA ინტერფეისს არ უჭერენ მხარს.
59. აღწერეთ SATA ინტერფეისის სტანდარტები.
SATA ინტერფეისის სამი ძირითადი სტანდარტია დამუშავებული:
SATA 1(150) – 150 მბაიტი/წმ, 1500 მჰც
SATA 2 (300) – 300 მბაიტი/წმ, 3000 მჰც
SATA 3 (600) – 600 მბაიტი/წმ, 6000 მჰც
60. ჩამოაყალიბეთ შეთავსებადობის პრინციპი SATA და ATA სტანდარტებისთვის.
კომპიუტერში, რომელშიც SATA ინტერფეისია გამოყენებული, პროგრამულ დონეზე პრინციპულად არაფერი არ იცვლება. ოპერაციული სისტემისა და ინტერფეისის ურთიერთქმედება დრაივერის დონეზე იგივეა, რაც პარალელურ ATA ინტერფეისში. პარალელურ ATA ინტერფეისთან მომუშავე BIOS, ოპერაციული სისტემები და უტილიტები ჩვეულებრივ იმუშავებენ SATA ინტერფეისთან. რაც შეეხება SATA დისკურ მოწყობილობებს, მათი მუშაობა პარალელურ ATA ინტერფეისთან შეუძლებელია.
61. აღწერეთ SATA ინტერფეისის ორგანიზაციული სტრუქტურა.
SATA ინტერფეისს ოთხდონიანი ორგანიზაციული სტრუქტურა გააჩნია. მრავალდონიანი არქიტექტურის გამოყენება სტანდარტის შემდგომი სრულყოფის მოქნილ შესაძლებლობებს იძლევა. შესაძლებელია მხოლოდ ცალკეული დონეების მოდიფიკაცია სტანდარტის სხვა დონეებში ცვლილებების შეტანის გარეშე.
62. აღწერეთ SATA ინტერფეისის ფიზიკური დონე.
ფიზიკური დონე უზრუნველყოფს პარალელურ კოდში მიღებული მონაცემების კონვერტაციას ბიტების თანმიმდევრობად, მათ კოდირებას და გადაცემას სალტეზე და პირიქით, მონაცემების ფიზიკური სალტიდან მიმდევრობით კოდში მიღებას და პარალელურ კოდში გარდაქმნას. ფიზიკური დონის ურთიერთკავშირი არხულ დონესთან პარალელური სალტის საშუალებით ხორციელდება.
63. აღწერეთ SATA ინტერფეისით მონაცემთა გადაცემის მეთოდი.
SATA ინტერფეისში მონაცემების დიფერენციალური (ორპოლარული) გადაცემის მეთოდი გამოიყენება. დიფერენციალური გადაცემის დროს ორი გამტარით ერთი და იგივე, ოღონდ სხვადასხვა პოლარობის სიგნალი გადაიცემა.
64. აღწერეთ SATA ინტერფეისის არხული დონე.
არხულ დონეზე გათვალისწინებულია სპეციალური კონტროლის, ანუ არბიტრაჟის მექანიზმი. არხული დონე აკონტროლებს მონაცემთა გადაცემას და უფრო მაღალ, სატრანსპორტო დონეს აწვდის შესაბამის შეტყობინებას მონაცემთა სწორედ გადაცემის შესახებ.
65. ჩამოაყალიბეთ SATA ინტერფეისით მონაცემების გადაცემისას გამოყენებული შეცდომების აღმოჩენის და კორექციის მეთოდები.
SATA ინტერფეისით მონაცემების გადაცემისას გამოიყენება შეცდომების აღმოჩენისა და კორექციის ორი მეთოდი: 8 ბიტიდან 10 ბიტზე კოდირება, რომელიც გამორიცხავს შეცდომებს კოდებში. თუ მიღებულია ბიტების აკრძალული კომბინაცია, გადაცემისას დაშვებულია შეცდომა, გარდა ამისა, გამოიყენება CRC კოდირებაც.
66. აღწერეთ SATA ინტერფეისის სატრანსპორტო და გამოყენებითი დონეები.
სატრანსპორტო დონე გულისხმობს გამოყენებითი დონიდან მიღებული ATA ბრძანებების კადრებად გაფორმებას და არხულ დონეზე გადაცემას და პირიქით. გამოყენებითი დონე კი უზრუნველყოფს კონტროლერის დრაივერის ოპერაციულ სისტემასთან ურთიერთქმედებას.
67. აღწერეთ SATA ინტერფეისის მონაცემთა კაბელის სტრუქტურა და კონტაქტები.
ვიწრო, მრგვალი და დრეკადი კაბელით უერთდება, რაც მოსახერხებელია შეერთებისთვის და კომპიუტერის ვენტილაციას აუმჯობესებს, ასევე გააჩნია გასაღები, რაც გამორიცხავს მის შეცდომით დაერთებას.
68. ჩამოთვალეთ SATA Revision 3.1 სტანდარტში რეალიზებული სიახლეები (ზოგადად).
mSATA (miniSATA) – მობილურ მოწყობილობებში გამოყენებული SSD დამგროვებლების ფორმ-ფაქტორი.
Zero-power ტექნოლოგია - SATA ოპტიკური დამგროვებლები მოლოდინის რეჟიმში საერთოდ არ მოიხმარენ ელექტროენერგიას.
Queued TRIM Command ტექნოლოგია - მისი დანიშნულებაა SSD-დამგროვებლების წარმადობის გაზრდა.
69. ჩამოაყალიბეთ USB პორტის დადებითი თვისებები.
ინფორმაციის მიმდევრობით კოდში გადაცემის დროს ერთი ან ორგამტარიანი არხი გამოიყენება, ამიტომ შეფერხებები, რომლებიც მონაცემების გადაცემისას წარმოიქმნება, ძალიან მცირეა;
მისი კაბელები არ არის ძვირადღირებული, რადგან რამდენიმე გამტარისაგან შედგება.
70. ჩამოაყალიბეთ USB 2.0 სტანდარტით გათვალისწინებული მონაცემთა გადაცემის რეჟიმები.
USB 2.0 სტანდარტის მიხედვით მონაცემთა გადაცემის სამი რეჟიმია გათვალისწინებული:
Low-speed - გამოიყენება დაბალი სწრაფქმედების მქონე პერიფერიულ მოწყობილობებში.
Full-speed - გამოიყენება აუდიო და ვიდეომოწყობილობებისთვის.
Hi-speed - გამოიყენება ვიდეომოწყობილობებისთვის, მონაცემების შენახვის მოწყობილობებისთვის.
71. აღწერეთ USB 2.0 გასართები და მათი კონტაქტები.
არსებობს USB-გასართების ექვსი ძირითადი ტიპი - A, B, Mini-A, Micro-A, Mini-B და Micro-B. აქვს 4 კონტაქტი: +, -, დამიწება და კვება.
A ტიპის გასართი USB პორტ/კონცენტრატორსა და პერიფერიულ მოწყობილობას შორის მონაცემთა ნაკადის ორგანიზაციისთვის გამოიყენება.
B სტანდარტის გასართი უმეტესად ისეთ პერიფერიულ მოწყობილობებში გამოიყენება, რომელთაც მოხსნადი USB კაბელები უერთდებათ, მაგალითად, პრინტერებში, სკანერებში.
72. აღწერეთ USB On-The-Go (USB OTG) სტანდარტი.
USB On-The-Go სტანდარტის საშუალებით შესაძლებელია პერიფერიული მოწყობილობების ურთიერთდაკავშირება პერსონალური კომპიუტერის მონაწილეობის გარეშე. USB On-The-Go სტანდარტი ძირითადად საყოფაცხოვრებო ტექნიკაში გამოიყენება. მაგალითად, შესაძლებელია ციფრული ფოტოაპარატის ფოტოპრინტერთან უშუალო შეერთება.
73. აღწერეთ USB Wireless სტანდარტი.
USB Wireless სტანდარტის საშუალებით შესაძლებელია USB მოწყობილობებს შორის უგამტარო კავშირის ორგანიზაცია.
74. აღწერეთ USB 3.0 სტანდარტი.
USB 3.0 სტანდარტის მიხედვით ინფორმაციის გადაცემის მაქსიმალური სიჩქარე 4,8 გბიტი/წმ-ია, რაც USB 2.0 სტანდარტით განსაზღვრულ მაქსიმალურ - 480 მბიტი/წმ სიჩქარეს მნიშვნელოვნად აღემატება,
75. შეადარეთ ერთმანეთს USB 2.0 და USB 3.0 სტანდარტები გადაცემის სიჩქარის და სიმძლავრის კუთხით.
USB 3.0 სტანდარტი USB 2.0 სტანდარტთან შედარებით არა მარტო გაზრდილი სწრაფქმედებით, არამედ გაზრდილი სიმძლავრითაც გამოირჩევა. მაქსიმალური დენის ძალა 500 მილიამპერიდან 900 მილიამპერამდეა გაზრდილი. ერთი კონცენტრატორის საშუალებით მომხმარებელს მეტი მოწყობილობის კვება შეუძლია, ხოლო ზოგიერთი დაბალი სიმძლავრის მოწყობილობისთვის აღარ ხდება საჭირო საკუთარი კვების ბლოკის გამოყენება.
76. აღწერეთ USB 3.0 გასართების კონტაქტები.
USB 3.0 გასართის ახალი კონტაქტები ძველი კონტაქტებისგან განცალკევებით, ცალკე საკონტაქტო რიგში არიან განლაგებულნი, რაც USB 3.0 გასართის USB 2.0 სტანდარტისგან ვიზუალურად მარტივი გარჩევის შესაძლებლობას იძლევა.
77. ჩამოაყალიბეთ კვების ბლოკის დანიშნულება.
კვების ბლოკის დანიშნულებაა ქსელიდან 220/110 ვ ცვლადი ძაბვის მიღება და მისი გარდაქმნა მუდმივ ძაბვებად.
78. აღწერეთ კვების ბლოკის დადებითი ძაბვები.
+3,3 ვ - სისტემური პლატის მიკროსქემების კრებულები, მეხსიერების მოდულები, PCI/PCI Express ადაპტერები, სხვადასხვა მიკროსქემები.
+5 ვ - დისკური მოწყობილობების ლოგიკური სქემები, PCI/PCI Express ადაპტერები, სხვადასხვა მიკროსქემები.
+12 ვ - ელექტროძრავები, ძაბვების რეგულატორები (მაღალი გამომავალი სიმძლავრით).
79. აღწერეთ კვების ბლოკის მმართველი სიგნალი Power Good.
კომპიუტერის ჩართვის, ან გადატვირთვის დროს კვების ბლოკში თვითშემოწმება და გამომავალი ძაბვების ტესტირება სრულდება. თუ ყველაფერი წესრიგშია, სისტემურ პლატას სიგნალი Power Good (კვება წესრიგშია) გაეგზავნება. თუ გარე ქსელის უწესრიგობის, ან კვების ბლოკის დაზიანების გამო გამომავალი ძაბვების მნიშვნელობები დარღვეულია, Power Good სიგნალი არ გამომუშავდება, რაც აჩერებს კომპიუტერს და იცავს მას დაზიანებისაგან.
80. აღწერეთ კვების ბლოკის მმართველი სიგნალები Power_On და +5v Stand By.
Power_On სისტემური პლატიდან კვების ბლოკზე მიწოდებული სიგნალია, რომელიც სისტემის პროგრამული გამორთვის და კლავიატურით ჩართვის საშუალებას იძლევა. +5 ვ Stand by - მცირე სიმძლავრის კვების (Soft Power) სიგნალია, რომელიც მაშინაც მიეწოდება კომპიუტერს, როდესაც იგი გამორთულ მდგომარეობაში იმყოფება
81. აღწერეთ კვების ბლოკის ATX სტანდარტი.
ATX სტანდარტის კომპიუტერებში ფრიალა კორპუსის კედელზეა დაყენებული და ჰაერის ნაკადს კორპუსის გარედან სისტემური პლატის გასწვრივ უბერავს. გარდა ამისა, უფრო მოსახერხებელი გახდა კომპონენტების განლაგება კოპიუტერის კორპუსში მათი მოხსნა-დაყენების კუთხით. ATX სტანდარტის კვების ბლოკები დამატებით +3,3 ვ ძაბვას გამოიმუშავებენ.
82. აღწერეთ კვების ბლოკის SFX სტანდარტი.
SFX სტანდარტი გამოიყენება პორტატულ სისტემებში, რომლებშიც აპარატურული საშუალებების შეზღუდული რაოდენობაა გამოყენებული. SFX კვების ბლოკი გამოიმუშავებს +5ვ, +12ვ, -12ვ, +3,3ვ ძაბვებს, თუმცა არ გამოიმუშავებს -5ვ ძაბვას.
83. აღწერეთ კვების ბლოკის ATA გასართი დისკური მოწყობილობებისთვის.
ATA გასართზე მიწოდებულია +5ვ და +12ვ ძაბვები. ძალის შესამცირებლად როგორც ძაბვების, ასევე დამიწების თითო გამტარი შეერთებულია სამ კონტაქტთან.
84. აღწერეთ კვების ბლოკის SATA გასართი დისკური მოწყობილობებისთვის.
ATA გასართზე მიწოდებულ +5 ვ და +12 ვ ძაბვებთან ერთად SATA გასართზე კვების ბლოკიდან დამატებით +3,3 ვ ძაბვის მიწოდებაცაა გათვალისწინებული. გარდა ამისა, დენის ძალის შესამცირებლად როგორც ძაბვების, ასევე დამიწების თითო გამტარი შეერთებულია სამ კონტაქტთან.
85. ჩამოაყალიბეთ, როდის გამოიყენება 4-კონტაქტიანი ATX 12V გასართი. აღწერეთ მისი კონტაქტები.
სტანდარულ ATX გასართს მხოლოდ ერთი +12 ვ-იანი გამტარი გააჩნია, ხოლო სისტემურ პლატაზე +12 ვ-იანი გამტარით 6-8 ამპერზე მეტი დენის მიწოდებისას შესაძლებელია გასართის გადახურება და დაზიანება. სწორედ ამიტომ, სისტემური პლატების და პროცესორების ენერგომოხმარების გაუმჯობესების მიზნით, შემუშავდა ახალი სპეციფიკაცია - ATX12V, რომელშიც გათვალისწინებულია დამატებითი გასართი სისტემურ პლატაზე +12 ვ ძაბვის მისაწოდებლად. მას გააჩნია ორი +12ვ და ორი დამიწების სიგნალი.
86. აღწერეთ 6-კონტაქტიანი გასართი ATX 12V.
6-კონტაქტიანი ATX 12V გასართი ვიდეოადაპტერს უერთდება და მის VRM-ს +12 ვ ძაბვას აწოდებს. მისი სამი კონტაქტი +12ვ სიგნალს გადასცემს, ხოლო დანარჩენი სამი - დამიწებას.
87. აღწერეთ 8-კონტაქტიანი გასართი ATX 12V.
რეგულატორებს შორის დატვირთვის განაწილება განაპირობებს ორი 4-კონტაქტიანი კომპონენტის გამოყენებას, რომლებიც ერთ 8-კონტაქტიან გასართში არიან გაერთიანებულნი. მისი 4 კონტაქტი +12ვ სიგნალს გადასცემს, ხოლო 4 - დამიწებას.
88. პროცესორის სიმძლავრეა 120 ვატი. გამოთვალეთ ძაბვის რეგულატორზე მისაწოდებელი დენის ძალა (ამპერი) 12 ვოლტი ძაბვის და 80% მარგი ქმედების კოეფიციენტის შემთხვევაში.
120 ვატი : 12 ვოლტი = 10 ა
80% მქკ-ის გათვალისწინებით 12 ა
89. პროცესორის სიმძლავრეა 75 ვატი. გამოთვალეთ ძაბვის რეგულატორზე მისაწოდებელი დენის ძალა (ამპერი) 12 ვოლტი ძაბვის და 80% მარგი ქმედების კოეფიციენტის შემთხვევაში.
75 ვატი : 12 ვოლტი = 6,25 ა
80% მქკ-ის გათვალისწინებით 7,5 ა
90. აღწერეთ ვიდეოადაპტერების კვებაში ჩართვის ვარიანტები.
ვიდეოადაპტერის კვებაში ჩართვის რამდენიმე ვარიანტი არსებობს: PCI Express 1.0 75 ვატი და PCI Express 2.0 300 ვატი სიმძლავრის მიწოდებაა შესაძლებელი სისტემური პლატიდან, ხოლო უფრო ძლიერი ვიდეოადაპტერის შემთხვევაში ის  უშუალოდ კვების ბლოკიდან იღებს სამუშაო ძაბვას.
91. ვიდეოადაპტერის სიმძლავრეა 300 ვატი, ხოლო კვების ბლოკს გააჩნია 10 ამპერიანი ტერმინალები. იანგარიშეთ ვიდეოადაპტერზე მისაწოდებელი დენის ამპერაჟი და განსაზღვრეთ, კვების ბლოკის რომელი გასართი უნდა იქნას გამოყენებული ვიდეოადატერის კვებისთვის?
300/12 = 25 ა
25 + 25*0,2 = 30 ა
30/10 = 3, გვჭირდება 8 გასართიანი კვების ბლოკი
92. ვიდეოადაპტერის სიმძლავრეა 250 ვატი, ხოლო კვების ბლოკს გააჩნია 8 ამპერიანი ტერმინალები. იანგარიშეთ ვიდეოადაპტერზე მისაწოდებელი დენის ამპერაჟი და განსაზღვრეთ, კვების ბლოკის რომელი გასართი უნდა იქნას გამოყენებული ვიდეოადატერის კვებისთვის?
250/12 = 20,8 ა
20,8 + 20,8*0,2 = 25 ა
25/8 = 3,125, გვჭირდება 8 გასართიანი კვების ბლოკი
93. ჩამოაყალიბეთ ვინჩესტერის სექტორის, ბილიკის, ცილინდრის არსი. ჩამოთვალეთ ვინჩესტერის ძირითადი პარამეტრები.
სექტორი არის ვინჩესტერზე მინიმალური დამისამართებული ერთეული. წრეხაზს, რომელსაც თავაკი ამაგნიტებს ბილიკი ეწოდება. ვინჩესტერის ლოგიკური სტრუქტურის აღწერისას ჩვეულებრივ განისაზღვრება ერთმანეთის ქვევით განლაგებული ბილიკები, რომლებსაც ცილინდრები ეწოდება. ვინჩესტერის ძირითადი პარამეტრებია: ტევადობა; სწრაფქმედება.
93. ჩამოაყალიბეთ ზონურ-სექციური ჩაწერის არსი.
თანამედროვე ვინჩესტერში ზონურ-სექციური ჩაწერის წესი გამოიყენება, რომლის მიხედვითაც სხვადასხვა ბილიკები სექტორების განსხვავებულ რაოდენობას შეიცავენ. ბილიკები, რომლებიც დაცილებულია ცენტრიდან, შედარებით გრძელია დისკის ცენტრთან არსებულ ბილიკებთან შედარებით, ამიტომ შესაძლებელია მათი მეტ სექტორად დაყოფა. გარე ცილინდრების შიგა ცილინდრებთან შედარებით მეტი რაოდენობის სექტორებად დაყოფა დისკის მოცულობის გაზრდის ეფექტური მეთოდია.
94. აღწერეთ, როგორ იანგარიშება მოძებნის საშუალო დრო ვინჩესტერისთვის.
მოძებნის საშუალო დრო წარმოადგენს დროით ინტერვალს, რომლის განმავლობაშიც ვინჩესტერის თავაკები ერთი ცილინდრიდან მეორეზე გადაადგილდებიან. ამ პარამეტრის გამოთვლისათვის უნდა შესრულდეს შემთხვევით არჩეულ ბილიკებზე გადასვლის ოპერაციების სერია და მოძებნების ჯამური დრო გაიყოს ოპერაციების რაოდენობაზე.
95. აღწერეთ, როგორ იანგარიშება მონაცემთა გადაცემის სიჩქარე ვინჩესტერისთვის.
გადაცემის მაქსიმალური სიჩქარე - MDTR = SPT * 4096 * PRM/60 (ბაიტი/წმ), სადაც SPT - სექტორების მაქსიმალური რაოდენობაა ბილიკზე, ხოლო PRM - დისკის ბრუნვის სიჩქარე (ბრ/წთ)
96. ჩამოაყალიბეთ ვინჩესტერის Cache-მეხსიერების დანიშნულება.
Cache-მეხსიერება მნიშვნელოვნად ზრდის მონაცემების გადაცემის სიჩქარეს, რადგან ვინჩესტერიდან წინასწარ წაკითხულ იმ მონაცემებს ინახავს, რომლებიც პროცესორს დიდი ალბათობით შეიძლება დასჭირდეს.
97. განმარტეთ SMART ტექნოლოგიის არსი.
SMART ტექნოლოგია სამრეწველო სტანდარტია, რომელიც აღწერს ვინჩესტერის შეცდომების წარმოქმნის წინასწარმეტყველების მეთოდებს. SMART სისტემის აქტივიზაციისას მოწმდება განსაზღვრული პარამეტრები, რაც ვინჩესტერის დაზიანების წინასწარმეტყველების საშუალებას იძლევა.
98. ვინჩესტერის რომელ პარამეტრებს აანალიზებს SMART ტექნოლოგია?
თავაკის დაცილება ვინჩესტერის დისკის ზედაპირიდან; ვინჩესტერსა და ვინჩესტერის cache-მეხსიერებას შორის მონაცემთა გადაცემის სიჩქარე; დაზიანებული სექტორების რაოდენობა; ვინჩესტერის ბრუნვების რაოდენობა მუშაობის განმავლობაში; ვინჩესტერის თავაკების გადაადგილების რაოდენობა; დისკების ნომინალური სიჩქარით დატრიალების დრო; შეფერხებების სიხშირე მონაცემების მოძებნის დროს; ვინჩესტერის განმეორებითი დაკალიბრებების რაოდენობა.
99. განმარტეთ ვინჩესტერის რეცირკულაციის ფილტრის დანიშნულება.
რეცილკურაციის ფილტრის დანიშნულებაა დისკის მექანიკური ნაწილების მუშაობის შედეგად მიღებული ნაწილაკების მოცილება. რამდენადაც ვინჩესტერის კორპუსში ჰაერის გარედან მიწოდება არ ხდება, ვინჩესტერებს მუშაობა დაბინძურებულ და მტვრიან გარემოშიც შეუძლიათ.
100. განმარტეთ ვინჩესტერის ბარომეტრული ფილტრის დანიშნულება.
ბარომეტრული ფილტრის დანიშნულებაა დისკურ მოწყობილობასა და გარე სამყაროს შორის წნევის გათანაბრება. ნახვრეტი აღჭურვილია მიკროფილტრით, რათა დისკები და თავაკები გარე მტვრისაგან დაიცვას.
101. ჩამოაყალიბეთ, რა პრობლემებს ქმნის ვინჩესტერისთვის არახელსაყრელი ტემპერატურული რეჟიმი.
გარემოს მაღალი ტემპერატურა დისკური მოწყობილობების მუშაობის ვადის შემცირების ერთ-ერთი ხელშემწყობი ფაქტორია. თბილ ჰაერს ცივ ჰაერთან შედარებით ნაკლები სიმჭიდროვე გააჩნია, ამიტომ თავაკსა და დისკს შორის საჰაერო ბალიშის სიგანე მცირდება. დისკის დატრიალებისა და შეჩერებისას საჰაერო ბალიში დაგვიანებით იქმნება, რამაც შეიძლება დისკის ზედაპირის, ან თავაკის დაზიანება გამოიწვიოს.
102. რა ოპერაციები უნდა შესრულდეს ვინჩესტერის სამუშაოდ მოსამზადებლად? მათ შორის რომელ ოპერაციებს ასრულებს მომხმარებელი?
ვინჩესტერის სამუშაოდ მოსამზადებლად უნდა შესრულდეს შემდეგი ოპერაციები: ფიზიკური ანუ დაბალი დონის დაფორმატება და ლოგიკური ანუ მაღალი დონის დაფორმატება. ვინჩესტერის სამუშაო მდგომარეობაში მოსაყვანად მესამე ეტაპიც გამოიყენება – დაბალი და მაღალი დონის დაფორმატებებს შორის დისკის განყოფილებებად დაყოფა. მაღალი დონის დაფორმატებას მომხმარებელი ასრულებს.
103. ჩამოაყალიბეთ ვინჩესტერის დაბალი დონის დაფორმატების არსი.
დაბალი დონის დაფორმატების დროს დისკზე ბილიკები, სექტორები და მათ შორის ინტერვალები ფორმირდება. სექტორებში ფიქტიური ჩანაწერები ან სამომსახურეო ინფორმაცია იწერება.
104. ჩამოაყალიბეთ ვინჩესტერის განყოფილებებად დაყოფის პროცესის ეტაპები.
Windows-ში სამუშაოდ ვინჩესტერზე აუცილებელია MS-DOS-ის პირველადი განყოფილების შექმნა (ჩვეულებრივ C: დისკი), დანარჩენი განყოფილებების შექმნა არ არის აუცილებელი. MS-DOS-ის გაფართებული განყოფილება თავის მხრივ შეიძლება დაიყოს ლოგიკურ დისკებად (D:, E: და ა.შ.)
105. აღწერეთ ფაილური სისტემები FAT 16 და FAT 32.
FAT 16 - ფაილური სისტემაა 16-თანრიგა დამისამართებით. FAT 16 სისტემა მხარს უჭერს კლასტერების და, აქედან გამომდინარე, ჩაწერილი ფაილების საკმაოდ მცირე რაოდენობას. FAT 16 ფაილური სისტემა მორალურად მოძველებულია და თანამედროვე ვინჩესტერებში აღარ გამოიყენება. იგი რეალიზებულია დრეკად დისკურ მოწყობილობებში
FAT 32 - თანამედროვე ფაილური სისტემაა 32-თანრიგა დამისამართებით. FAT 32 ცხრილში განლაგების უჯრედებს 32-თანრიგა რიცხვები შეესაბამება, ხოლო ტომის (ლოგიკური დისკის) მაქსიმალური მოცულობა 2 ტერაბაიტია.
106. აღწერეთ ფაილური სისტემა NTFS.
NTFS (Windows NT File System - Windows NT-ს ფაილური სისტემა) თანამედროვე ფაილური სისტემაა. ფაილის სახელის მაქსიმალური სიგრძე 256 სიმბოლოა, ხოლო ლოგიკური დისკის მაქსიმალური (თეორიული) მოცულობა - 16 ებაიტი. NTFS-ს დამატებითი შესაძლებლობებიც გააჩნია, რომლებიც სხვა ფაილურ სისტემებს არ გააჩნიათ, მაგალითად, უსაფრთხოების საშუალებები.
107. ჩამოაყალიბეთ ვინჩესტერის მაღალი დონის (ლოგიკური) დაფორმატების არსი.
ვინჩესტერის მაღალი დონის დაფორმატებისას ოპერაციული სისტემა ვინჩესტერზე ქმნის სტრუქტურებს ფაილებთან და მონაცემებთან სამუშაოდ.
108. ჩამოაყალიბეთ ვინჩესტერის დამისამართების LBA მეთოდის არსი.
LBA მეთოდის თანახმად, ყველა სექტორი თანმიმდევრობით ინომრება.
109. რა განსხვავებაა CD-DA და CD-ROM დამგროვებლებს შორის?
აუდიო კომპაქტ-დისკებიდან (CD-DA) მონაცემების წაკითხვა 150 კბაიტი/წმ სიჩქარით (1) სრულდება. ამ შემთხვევაში მნიშვნელოვანია არა მაქსიმალური სიჩქარე, არამედ გადაცემული მონაცემების სიჩქარის სტაბილურობა. CD-ROM-ებისთვის, რომლებიც კომპიუტერულ მონაცემებს კითხულობენ, მონაცემთა გადაცემის სიჩქარე ამ რიცხვის (150 კბაიტი/წმ) ჯერადია. მაგალითად, CD-ROM 50 აღნიშნავს, რომ დამგროვებლისთვის მონაცემთა გადაცემის მაქსიმალური სიჩქარეა 7500 კბაიტი/წმ. ამრიგად, N-ჯერადი სიჩქარის CD-ROM-ებისთვის მონაცემების გადაცემის სიჩქარე დამოკიდებულია დისკზე ჩაწერილი მონაცემების ტიპზე.
110. აღწერეთ კომპაქტ-დისკებიდან ინფორმაციის წაკითხვის პროცესი.
ინფორმაციის წაკითხვა კომპაქტ-დისკიდან არეკლილი დაბალი სიმძლავრის ლაზერული სხივის რხევების რეგისტრაციის პროცესს წარმოადგენს. დისკის ზედაპირიდან ლაზერის სხივის არეკვლის კოეფიციენტი მაღალია, ხოლო დისკის ღრმულიდან ლაზერული სხივის არეკვლა
თითქმის არ ხდება. ორობითი თანრიგების მიღებული კრებული CD-DA დისკის შემთხვევაში ხმოვან სიგნალებს, ხოლო CD-ROM დისკის შემთხვევაში – კომპიუტერულ მონაცემებს შეესაბამება.
111. აღწერეთ CD-R დისკის ტექნოლოგია.
CD-R დისკები განკუთვნილია ინფორმაციის ერთჯერადი ჩაწერისთვის. ჩამწერი ფენის სახით გამოყენებულია ორგანული საღებავის ფენა, რომელიც ოქროს ამრეკლი
ფენით იფარება ჩაწერის დროს, ლაზერის სიმძლავრე დაახლოებით
10-ჯერ იზრდება და ორგანული საღებავის ფენას 250-300°C-მდე აცხელებს. ასეთ ტემპერატურაზე ორგანული საღებავის ფენა იწვება და ფაქტობრივად გაუმჭვირვალე ხდება.
შემდგომში, დისკის ამომწვარი მონაკვეთების წაკითხვის დროს ლაზერული სხივი ვეღარ აღწევს ოქროს ამრეკლ ფენამდე და აღარ აირეკლება.
112. აღწერეთ CD-RW დისკის ტექნოლოგია.
CD-R დისკისგან განსხვავებით, CD-RW დისკის ჩამწერი ფენა პოლიკრისტალური სტრუქტურისაა, რაც მისი ოპტიკური თვისებების მრავალჯერადი შეცვლის, ანუ ინფორმაციის წაშლის და მრავალჯერადი ჩაწერის შესაძლებლობას იძლევა.
113. ჩამოაყალიბეთ ტექნოლოგიური განსხვავებები CD და DVD დისკებს შორის.
DVD-დისკს ჩვეულებრივ CD-დისკთან შედარებით ნაკლები ზომის ღრმულები და უფრო მჭიდრო სპირალი გააჩნია; DVD-ტექნოლოგიაში გამოყენებული ლაზერის ტალღის სიგრძე 0,65 მიკრონია 0,78 მიკრონის ნაცვლად; ზემოთჩამოთვლილმა ტექნოლოგიურმა სიახლეებმა დისკის მოცულობის შვიდმაგი ზრდა (4,7 გბ-მდე) განაპირობა.
114. აღწერეთ კომპაქტ-დისკებზე ჩაწერის მეთოდები.
კომპაქტ-დისკზე ჩაწერის სამი ძირითადი მეთოდი არსებობს:
Disk-At-Once (DAO) - კომპაქტ-დისკებზე ჩაწერის ერთსესიური მეთოდია. ამ დროს მონაცემების ჩაწერა ერთი ოპერაციის განმავლობაში, ლაზერის გამორთვის გარეშე სრულდება. დისკზე ცვლილებების შეტანა შემდგომში შეუძლებელია.
Track-At-Once (TAO) - Track-At-Once მეთოდი ჩაწერის რამდენიმე სესიის გაკეთების შესაძლებლობას გულისხმობს (სანამ დისკი არ გაივსება). უკვე ჩაწერილი სესია არ იშლება. შესაძლებელია მხოლოდ CD-RW და DVD-RW დისკების მთლიანი გასუფთავება
პაკეტური ჩაწერა - პაკეტური ჩაწერისას ფაილური სისტემა UDF (Universal Disk Format) გამოიყენება. ამ შემთხვევაში ფაილების წაშლა-ჩაწერა ხდება ისევე, როგორც ვინჩესტერზე და ფლეშ-დამგროვებელზე.
115. განმარტეთ უნივერსალური დისკური ფორმატის (UDF) არსი.
პაკეტური ჩაწერისას ფაილური სისტემა UDF (Universal Disk Format) გამოიყენება. ამ შემთხვევაში ფაილების წაშლა-ჩაწერა ხდება ისევე, როგორც ვინჩესტერზე და ფლეშ-დამგროვებელზე.
116. აღწერეთ Multiread სპეციფიკაცია.
Multiread სპეციფიკაცია შესაძლებელს ხდის წაიკითხოს ოპტიკური დისკების მრავალი ფორმატი. ის მიზნად ისახავს უზრუნველყოს თავსებადობა დისკის სხვადასხვა ფორმატთან.
117. აღწერეთ Bluray სტანდარტი.
Bluray სტანდარტის მიხედვით გათვალისწინებულია 405 ნანომეტრი ტალღის სიგრძის ლურჯი-იასამნისფერი ლაზერის გამოყენება, რაც დისკზე უფრო მჭიდრო ჩანაწერის გაკეთების შესაძლებლობას იძლევა.
118. აღწერეთ მონიტორის ფუნქციონირების ტექსტური (al-phanumeric) რეჟიმი.
ტექსტურ რეჟიმში ეკრანი პირობითად სტრიქონებად და სვეტებად იყოფა. თითოეულ უჯრედში შეიძლება აისახოს ერთი სიმბოლო სიმბოლოების სტანდარტული კრებულიდან.
119. აღწერეთ მონიტორის ფუნქციონირების გრაფიკული (all pixels adressable) რეჟიმი.
მომხმარებელი უმეტესად მუშაობს გრაფიკულ რეჟიმში. ამ დროს ეკრანის თითოეული პიქსელი ცალ-ცალკე იმართება, რაც ნებისმიერი ფორმის, ზომისა და ფერის გამოსახულების წარმოდგენის საშუალებას იძლევა.
120. აღწერეთ მონიტორის მახასიათებელი - Resolution.
ჰორიზონტალური და ვერტიკალური ხაზების რაოდენობას, რომლის ასახვის შესაძლებლობაც მონიტორს გააჩია, ეკრანის გარჩევადობა (resolution) ეწოდება.
121. რამ განაპირობა VGA სტანდარტში ანალოგური სიგნალების გამოყენება?
VGA ინტერფეისი ანალოგურია, რაც განპირობებულია წლების განმავლობაში ანალოგური, ელექტრონულ-სხივურმილაკიანი (CRT - Cathode-Ray Tube) მონიტორების ფართო გავრცელებით.
122. აღწერეთ ფერების რეჟიმები Hi-Color და Real Color.
HiColor რეჟიმი მხარს უჭერს 2^15 ფერისგან შემდგარ პალიტრას. გამოსახულების თითოეული პიქსელისთვის გამოყოფილია 15 თანრიგი. თითოეული ფერის (წითელი, მწვანე, ლურჯი) გრადაციას 5-5 ბიტი ემსახურება. Real Color რეჟიმი მხარს უჭერს 2^16 ფერს. ყოველი პიქსელის კოდირებისთვის არა 15, არამედ 16 ბიტია გამოყოფილი. ბიტების განაწილება ფერებს შორის არათანაბარია. იგი ეფუძნება ადამიანის თვალის სპექტრალურ მგრძნობიარობას, რომელიც მაქსიმუმს მწვანე ფერისთვის აღწევს. სწორედ ამიტომ მწვანე ფერისთვის დამატებულია მე-6 ბიტი.
123. აღწერეთ ფერების რეჟიმი True Color.
True Color რეჟიმი მხარს უჭერს 2^24 ან 2^32 ფერს. თითოეული პიქსელი 24 ან 32 თანრიგით კოდირდება. პირველ შემთხვევაში ყოველი ფერისთვის (წითელი, მწვანე, ლურჯი) გამოიყოფა 8-8 ბიტი, მეორე შემთხვევაში წითელი და ლურჯი ფერებისთვის 10-10 ბიტი, ხოლო მწვანე ფერისთვის - 12 ბიტი
124. აღწერეთ ციფრული გრაფიკული ინტერფეისები VGA, DVI და HDMI.
სტანდარტული VGA ვიდეოკონტროლერი 640×480 პიქსელი გარჩევადობას უზრუნველყოფს. DVI მხარს უჭერს საკმაოდ მაღალ გარჩევადობებს, როგორიცაა, მაგალითად, 4K. HDMI წარმოადგენს DVI ინტერფეისის განვითარებას. იგი საშუალებას იძლევა ერთდროულად გადაიცეს მაღალი გარჩევადობის ციფრული ვიდეომონაცემები და მრავალარხიანი ციფრული აუდიო.
125. აღწერეთ ანალოგური ხმოვანი სიგნალი დისკრეტულ აპროქსიმაცია.
ანალოგური ხმოვანი სიგნალი დისკრეტულ აპროქსიმაციად (მრავალდონიანი საფეხურობრივი სიგნალი) გარდაიქმნება. თავდაპირველად ხდება კვანტირება დროის მიხედვით, რომელიც მდგომარეობს დროის დისკრეტული შუალედების გაზომვაში. ამის შემდეგ სრულდება კვანტირება სიგნალის ამპლიტუდის მიხედვით. ამპლიტუდის მყისიერი მნიშვნელობები მრგვალდება გარკვეულ წინასწარ მოცემულ ფიქსირებულ სიდიდემდე.
